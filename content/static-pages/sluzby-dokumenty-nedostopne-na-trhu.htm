[viewBag]
title = "Díla nedostopná na trhu"
url = "/sluzby/dila-nedostopna-na-trhu"
layout = "static"
is_hidden = 0
navigation_hidden = 0
robot_index = "index"
robot_follow = "follow"
==
<p>Vážení čtenáři,</p><p>nenašli jste požadovanou knihu v knihovně knihkupectví, v antikvariátu ani v internetovém obchodě? Pravděpodobně se může jednat o dílo nedostupné na trhu (DNNT), které vám nyní Městská knihovna s regionálními funkcemi v Trutnově umožňuje v digitalizované podobě zpřístupnit na základě smlouvy s Národní knihovnou ČR. Tuto službu mohou zdarma využít všichni uživatelé knihovny s platnou registrací.</p><p>Díla nedostupná na trhu zahrnují <strong>plné texty knih, časopisů, novin atd. vydaných na území České republiky</strong><strong>do roku 2001 a časopisy vydané do roku 2011.</strong> Jedná se o dokumenty chráněné autorským právem (tj. neuplynulo 70 let od smrti autora). Kromě toho jsou přístupné i plné texty starších dokumentů, které jsou z hlediska autorského práva volné. K dispozici je přibližně 180 000 digitalizovaných svazků.</p><p>Přístup nabízí Národní knihovna ČR prostřednictvím Národní digitální knihovny pro díla nedostupná na trhu (dále jen NDK-DNNT). Digitalizované knihy a časopisy budete moci využívat pomocí dálkového přístupu z Vašeho počítače nebo tabletu připojeného k internetu. Služba je bezplatná.</p><h2>Základní podmínky využívání služby NDK-DNNT</h2><ul><li>Zobrazené texty knih a časopisů lze pouze číst.</li><li>Nelze zhotovit tištěnou nebo digitální kopii zobrazených textů</li><li>Porušení tohoto zákazu je důvodem k pozastavení poskytování služby až do odvolání a případně i k sankcím za porušení autorského zákona.</li><li>Pokud bude zjištěno porušování autorských práv, je knihovna zavázaná poskytnout kolektivním správcům autorských práv součinnost při zjišťování totožnosti registrovaného čtenáře.</li><li>Městská knihovna s RF v Trutnově uchovává identifikační údaje registrovaného čtenáře po dobu 1 kalendářního roku následujícího po ukončení jeho registrace.</li><li>Národní knihovna ČR zpracovává a uchovává osobní údaje registrovaného čtenáře v souvislosti s využitím služby NDK-DNNT po dobu 1 kalendářního roku následujícího po využití služby. Jedná se o identifikační údaje, relace připojení, historie přihlášení a logy.</li></ul><p>Podrobné informace o službě NDK-DNNT najdete na&nbsp;<a href="https://dnnt.cz/" target="_blank">https://dnnt.cz/</a>.</p>