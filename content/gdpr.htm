<h2 style="text-align: left;">Oznámení o zpracování osobních údajů za účelem</h2><p style="text-align: left;">poskytování základních knihovnických a informačních služeb (výpůjčky dokumentů, zprostředkování výpůjček elektronických knih, informací, přístup na internet) a speciálních služeb (rezervace dokumentů, zpracování rešerší, kopírování, přístup do databází a další).</p><p>Městská knihovna s regionálními funkcemi v Trutnově je správcem osobních údajů, které nám Vy, jako subjekt údajů poskytnete. Ochrana Vašich osobních údajů je pro nás velmi důležitá, proto vždy postupujeme v souladu s právními předpisy. Shromažďujeme a zpracováváme pouze ty kategorie Vašich osobních údajů popsané v bodě 2, které nezbytně potřebujeme pro naplnění účelu popsaného v bodě 1. S tím, jak s vašimi osobními údaji nakládáme, se můžete seznámit v dokumentu „Směrnice zpracování osobních údajů uživatelů knihovny“ umístěném na webových stránkách www.mktrutnov.cz. V případě dotazů souvisejících se zpracováním osobních údajů se můžete obracet přímo na ředitelku knihovny.&nbsp;</p><h2>1. Proč údaje potřebujeme</h2><p>Vaše osobní údaje shromažďujeme proto, abychom mohli plnit úkoly, které nám ukládají právní předpisy a abychom mohli plnit úkoly ve veřejném či oprávněném zájmu knihovny jako správce osobních údajů.</p><p>Oznamujeme Vám, že důvodem zpracování osobních údajů je řádné vedení knihovnických agend podle Knihovního řádu, tak aby bylo umožněno poskytování knihovnických a informačních služeb občanům, byla zabezpečena ochrana knihovního fondu a dalšího majetku ve vlastnictví zřizovatele Města Trutnova a bylo omezeno zneužití přístupu na internet za účelem konání trestné činnosti. Dále jsou osobní údaje zpracovávány pro účely statistického hodnocení činnosti knihovny a z důvodu plnění povinností knihovny podle zřizovací listiny knihovny a platných právních předpisů, především zákona č. 257/2001 Sb., o knihovnách a podmínkách provozování veřejných knihovnických a informačních služeb (knihovního zákona), a zákona č. 563/1991 Sb., o účetnictví.</p><h2>2. Jaké údaje potřebujeme</h2><p>Pro uvedený účel od Vás potřebujeme tyto osobní údaje:</p><ul><li>adresní a identifikační osobní údaje:<br>  a) jméno a příjmení,<br>b) pohlaví,<br>c) datum narození,<br>d) adresa trvalého pobytu, popřípadě adresa pobytu na území ČR (podle druhu pobytu cizince) nebo adresa pobytu v zahraničí, nepobývá-li čtenář na území ČR</li></ul><p>Dalšími údaji, které však uživatel není povinen uvést, jsou:</p><ul><li>korespondenční adresa</li><li>e-mailová adresa</li><li>akademické tituly</li><li>další možná spojení na čtenáře (telefon, fax apod.)</li></ul><p>&nbsp;Osobní údaje <strong>jednorázových uživatelů v&nbsp;rozsahu</strong>:</p><ul><li>jméno a příjmení</li><li>adresa trvalého pobytu</li></ul><p>Základní údaje a další údaje zákonného zástupce a ručitele, případně osoby, která za uživatele jedná, se zpracovávají v obdobném rozsahu a struktuře jako základní údaje uživatele. Základní údaje jsou tyto osoby povinny uvést a strpět jejich zpracování.</p><p>Dále o Vás vedeme tyto údaje:</p><p><strong>Údaje služební:</strong></p><ul><li>údaje o registraci a knihovním průkazu</li><li>údaje o předmětu, místě a čase provedení a ukončení absenční výpůjčky nebo evidované prezenční výpůjčky, rezervaci, výpůjčce prostřednictvím MVS, výši zpozdného, odeslaných upomínkách atd.</li></ul><p><strong>Údaje účetní</strong></p><ul><li>údaje o provedených finančních transakcích mezi uživatelem a knihovnou, zejména o jejich účelu, místě a čase</li><li>údaje o finančních pohledávkách (nezaplacené poplatky za zpozdné, náhradu za škody atd.).</li></ul><p><strong>Validace údajů mojeID</strong></p><p>Při osobní návštěvě žadatel o validaci kontaktu předloží platný identifikační doklad (občanský průkaz nebo cestovní pas) obsahující fotografii žadatele. Validační agent je povinen zkontrolovat platnost a pravost předloženého identifikačního dokladu, podobu žadatele s fotografií na dokladu, a dále údaj o jméně, datu narození a adrese trvalého bydliště žadatele. Tyto údaje se musejí shodovat s údaji kontaktu, který má být validován, uvedenými v žádosti o validaci.</p><h2>3. Jak s údaji pracujeme</h2><p>Osobní údaje jsou u nás důsledně chráněny. Zpracování osobních údajů probíhá manuálně i v elektronických informačních systémech, které podléhají fyzické, technické i procedurální kontrole. Za účelem ochrany dat máme nastavený bezpečnostní mechanismus zahrnující technická, organizační a personální opatření.</p><p>Vzdálené zpracování a&nbsp;ukládání dat se neuskutečňuje. Všechny osobní údaje se zpracovávají v&nbsp;České republice, Vaše osobní údaje nepředáváme třetí straně, ani do třetí země ani žádné mezinárodní organizaci.</p><p>Získávat Vaše osobní údaje mohou v rámci zvláštního šetření v&nbsp;souladu s&nbsp;právními předpisy jen orgány veřejné moci (Policie ČR, soudy). Žádné další třetí strany k Vašim osobním údajům nemají přístup.</p><p>Validační agent služby mojeID je povinen předávat kopie identifikačních &nbsp;dokladů a další dokumenty sdružení CZ.NIC, a to pravidelně 1× měsíčně, a to buď formou osobního předání, doporučenou poštovní zásilkou či prostřednictvím kurýrní služby na adresu sdružení CZ.NIC. Tyto osobní údaje nejsou v knihovně uchovávány a knihovna s nimi nepracuje.</p><h2>4. Jak dlouho údaje držíme</h2><p>Podle právních požadavků jsme povinni uchovávat dokumenty po dobu stanovenou pro jednotlivé typy zpracování osobních údajů, jak je uvedeno ve Spisovém a skartačním řádu. Po uplynutí této doby budou dokumenty obsahující Vaše osobní údaje předloženy k posouzení a archivnímu výběru Státnímu oblastnímu archivu a nearchivované dokumenty obsahující Vaše osobní údaje budou na všech nosičích nevratně zničeny. Jakékoli osobní údaje, které máme k dispozici pouze na základě Vašeho souhlasu s jejich zpracováním, budou uchovávány až do okamžiku, kdy nám oznámíte, že Vámi poskytnutý souhlas odvoláváte, případně do doby, kdy důvod jejich shromažďování pominul, v závislosti na tom, co nastane dříve.</p><p>Pro uvedený účel zpracování k účelu poskytování knihovnických a informačních služeb uvádíme následující skartační znaky:</p><ul><li>přihláška - smlouva (pokud není obnovovaná)...skartace 3 roky</li><li>přihláška jednorázová...skartace 1 rok</li><li>služební údaje...skartace 3 roky</li><li>účetní údaje...skartace 3 roky</li></ul><h2>5. Jaká jsou Vaše práva</h2><p>Každý, jehož osobní údaje zpracováváme, může požadovat informaci o zpracovávání svých osobních údajů a přístup k nim. V případě opakovaného požadavku na informace a výpis zpracovávaných údajů máme právo požadovat přiměřenou úhradu nákladů.</p><p>Pokud zjistíte, nebo se domníváte, že se zpracování osobních údajů provádí v rozporu s ochranou Vašeho soukromého a osobního života nebo v rozporu s právními předpisy, nebo že jakékoliv námi zpracovávané Vaše osobní údaje nejsou správné nebo úplné, máte možnost požádat o vysvětlení a zejména požadovat, abychom odstranili takto vzniklý stav, tj. opravu, výmaz, omezení nebo likvidaci osobních údajů. Máte rovněž možnost uplatnit právo na vznesení námitky vůči zpracování. V případě poskytnutého souhlasu se zpracováním ho můžete kdykoliv odvolat.</p><p>Pro uplatnění žádosti nás kontaktujte prostřednictvím pracovníků jednotlivých oddělení. Po předepsané identifikaci žadatele Vás budeme o vyřízení Vaší žádosti v souladu s příslušnými zákonnými požadavky informovat v zákonem stanovené lhůtě 30 dnů.</p><p>V případě, že si přejete na nás obrátit s podnětem nebo stížností, jak jsme zpracovali Vaše osobní údaje, kontaktujte prosím ředitelku knihovny na adresu reditel@mktrutnov.cz nebo písemně na adresu Městská knihovna s regionálními funkcemi, Krakonošovo náměstí 128, 541 01 Trutnov. Ředitelka se následně bude Vaší stížností zabývat a bude s Vámi spolupracovat pro vyřešení Vaší stížnosti.</p><p>Pokud se i nadále domníváte, že s Vašimi osobními údaji nebylo zacházeno přiměřeně podle zákona, můžete se stížností kontaktovat Úřad pro ochranu osobních údajů.</p>